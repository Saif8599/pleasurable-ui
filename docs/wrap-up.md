# Pleasurable User Interface


## Wrap-Up

Gisteren hebben jullie een Readme uitgewerkt, waarin jullie ontwerpkeuzes in verschillende lagen en volgens verschillende principes hebben overgebracht. Met name voor de eindgebruiker maak je bepaalde keuzes, die je prima uit kunt leggen.

In de wrap-up ga je de Sprint Review voor de opdrachtgever voorbereiden. Wat gaan jullie aan de opdrachtgever presenteren? Hoe gaan jullie dat doen? Welke vragen stel je nog? Hoe sluit je een project netjes af, zeker als het je laatste presentatie bij een opdrachtgever is? Wat wil je er nog uit halen? Ga je mooi weer spelen, of laat je ook eerlijk zien wat niet gelukt is? Hoe lever je dat op?


### Sprint Review voorbereiden

Ga met je team de Sprint Review voorbereiden. Bedenk hoe jullie de website gaan presenteren, en aan welke vraag of feedback van de opdrachtgever jullie hebben gewerkt. Bedenk ook hoe jullie dit hebben gecombineerd met de Pleasurable UI opdrachten die jullie deze sprint van ons hebben gehad, en wat je gaat laten zien van jullie Readme.

Zorg dat je in de Sprint Review duidelijk laat zien aan welke vraag van de opdrachtgever jullie hebben uitgewerkt. Pak de aantekeningen en feedback van vorige Sprint Reviews of de originele briefing er eventueel nog eens bij.

Als niet alles gelukt is, laat dan ook zien wat er nog openstaat. Je kunt hiervoor bijvoorbeeld jullie Project Board of Issues gebruiken. Mocht een volgend team door willen gaan, dan zouden die dat op kunnen pakken.



<!--
Retro sprint 11
Reflecteren op samenwerken. Zoals we dat ook hebben gedaan in sprint 4 en 7.
-->