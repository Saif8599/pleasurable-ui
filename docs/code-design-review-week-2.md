# Pleasurable User Interface

Deze week heb je drie interacties ontworpen in Figma die de gebruikersinterface aangenamer maken. Vervolgens heb je deze prototypes uitgewerkt in feature branches.

## Code/Design review - Week 2
Vandaag ga je voor elk van de feature branches die je hebt gemaakt (als het goed is zijn dat er drie) een pull request aanmaken. Daarna vergelijk en bespreek je met je team de verschillende experimenten en variaties waar jullie deze week aan hebben gewerkt. Samen bepaal je welke drie branches worden gemerged met de `main`, nadat alle pull requests zijn gereviewd.

## Aanpak

### **Stap 1: Individueel: Rond de drie feature branches af zodat ze klaar zijn voor een pull request**
Elk teamlid heeft drie feature branches aangemaakt voor de verschillende interacties. Zorg dat alle aanpassingen live staan en maak drie pull requests aan. 

### **Stap 2: Team: Pull request template aanvullen**
De kwaliteit van een pull request en de review daarop is erg belangrijk voor het kwaliteitsbeheer van jullie werk. Bespreek met elkaar wat een goede pull request maakt. Bekijk een aantal voorbeelden en analyseer deze gezamenlijk. Schrijf steekwoorden op het whiteboard die volgens jullie belangrijk zijn bij een goede pull request (en review).

> Wordt er bijvoorbeeld gekeken naar: **R**esponsive design? **A**ccessibility? **P**erformance? **P**rogressive **E**nhancement? Welke tests zijn er al gedaan?

Jullie hebben eerder als team een pull request template gemaakt. Pak deze er nog eens bij. Is deze nog volledig? Missen er onderdelen waarop gereviewd moet worden? Sluit het aan bij jullie steekwoorden? Pas het template waar nodig aan.

### **Stap 3: Individueel: Drie pull requests schrijven**
Schrijf individueel drie pull requests (één per feature branch). Gebruik deze pull requests als oefening voor volgende week, waarin je presenteert aan een opdrachtgever. 

- Leg je ontwerpkeuzes uit aan je teamgenoten.
- Voeg screenshots toe van wat je hebt gemaakt.
- Link naar je ontwerp in Figma.
- Licht je ontwerpkeuzes toe aan de hand van elke laag van de [Hierarchy of User Needs](https://github.com/fdnd-task/pleasurable-ui/blob/main/docs/pleasurable-is-in-the-details.md#hierarchy-of-user-needs).

In de "Usable"-laag kun je bijvoorbeeld onderbouwen met visuele hiërarchie, Gestaltprincipes of goed ontworpen feedback/feedforward.

### **Stap 4: Team: Review alle pull requests**
Bekijk gezamenlijk alle pull requests. Gebruik één laptop om de pull requests te bekijken en een andere om feedback te noteren.

- Benoem wat goed gaat, wat ontbreekt en wat beter kan.
- Wees concreet. Een review als "Ziet er goed uit" is niet voldoende.
- Geef aan waar je op hebt gelet, wat je hebt getest, en geef inhoudelijke feedback.

### **Stap 5: Team: Bepaal welke branches er gemerged gaan worden**
Na het bekijken en reviewen van alle pull requests bepaal je samen welke drie branches met de `main` worden gemerged. 

Het is ook mogelijk dat jullie meerdere feature branches willen combineren.

<!-- 
### **Stap 6: Met het team: Bekijk de merge van een ander team**
Kies een andere groep uit die alle bovenstaande stappen heeft doorlopen. Bekijk of het voor jullie als team navolgbaar is welke feedback ze hebben gegeven op de pull requests en voor welke feature branches ze zijn gegaan. Schiet hiervoor een issue voor in bij elkaar. 
-->

## Voortgangsgesprek 
Met een coach bespreek je met je team jullie vorderingen. In je team heb je duidelijke afspraken gemaakt over jullie werkwijze en hoe jullie elkaar op de hoogte houden. Zorg dat je het Project Board, de verschillende branches en de pull requests bij de hand hebt. 

**Bij Krijn & Charley:**
| Tijd     | Teams |
| ----------- | ----------- |
| 10:00-10:45  | Tumi Mundo 1H	+ Bieb in Bloei 1G    |
| 10:45-11:30  | Bieb in Bloei 1H	+ Mediahuis 1H  |
| 11:30-12:15  | Milledoni 1H	+ Milledoni 1G       |
| 12:15-13:00  | Qatar  |

**Bij Koop & Suus:**
| Tijd     | Teams |
| ----------- | ----------- |
| 10:00-10:45  | DDA 1H	 + Drop Heal 1G   |
| 10:45-11:30  | Drop & Heal 1H	+ Tumi Mundo 1G   |
| 11:30-12:15  | Mediahuis 1G	+ DDA 1G    |
| 12:15-13:00  | Oncollaboration |


