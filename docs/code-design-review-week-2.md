# Pleasurable User Interface

Deze week heb je drie interacties ontworpen in Figma die de UI meer pleasurable maken. Vervolgens ben je deze prototypes in feature branches gaan uitwerken.

## Code/Design review - Week 2
Vandaag ga je voor elk van de feature branches die je hebt gemaakt (als het goed is zijn dat er drie) een pull request aanmaken. Je gaat vervolgens met elkaar de verschillende experimenten en variaties waar het team deze week aan heeft gewerkt vergelijken en beoordelen. Je bepaalt met elkaar welke 3 branches jullie gaan mergen met de main, nadat alle pull requests een review hebben ontvangen.  

## Aanpak

### **Stap 1: Individueel: Rond de drie feature branches af voor een pull request**

Elk teamlid heeft drie feature branches aangemaakt voor de verschillende interacties. Zorg dat alle aanpassingen live staan en maak drie pull requests aan. 


### **Stap 2: Met het team: pull request template aanvullen**
De kwalitieit van een pull request en de review daarop zijn erg belangrijk voor het kwaliteitsbeheerd op jullie werk. Bespreek met elkaar wat een pull request goed maakt? Pak er een aantal voorbeelden bij en analyseer deze met elkaar. Schrijf een aantal steekworden op het whiteboard die volgens jullie belangrijk zijn bij een goede pull request (en review).  

> Word er bijvoorbeeld gekeken naar: **R**eponsive design? **A**ccessibility? **P**erformance? **P**rogressive **E**nhancement? Welke tests er al gedaan zijn?

Jullie hebben eerder een pull request template gemaakt als team. Pak deze er nog eens bij. Is deze nog volledig? Missen jullie onderdelen waar op gereviewd moet worden? Komt dit overeen met de steekwoorden? Pas het pull request waar nodig aan. 

### **Stap 3: Individueel: Drie pull requests schrijven**
Schrijf individueel 3 pull requests (voor elke feature branch dus één pull request). Gebruik het pull request om te oefenen voor volgende week met de opdrachtgever. Leg je ontwerpkeuzes uit aan je teamgenoten. Neem in je pull request screenshots op van wat je hebt gemaakt. Link ook naar je ontwerp in Figma. Leg vervolgens uit welke ontwerpkeuzes je hebt gemaakt op elke laag van de [Hierarcy van User Needs](https://github.com/fdnd-task/pleasurable-ui/blob/main/docs/pleasurable-is-in-the-details.md#hierarchy-of-user-needs). 

In de usable laag kun je bijvoorbeeld je ontwerpkeuzes onderbouwen door gebruik te hebben gemaakt van een duidelijke visuele hiërarchie, door Gestalt principes toegepast te hebben of door het gebruik te hebben gemaakt van goed ontworpen feedback en feedforward.

### **Stap 4: Met het team: Review alle pull requests**
Ga met elkaar alle pull requests reviewen. Pak één laptop waarop jullie het pull request bekijken en schrijf op een andere laptop de feedback. Omschrijf duidelijk wat er volgens jullie goed gaat, nog ontbreekt en wat beter kan. Een review als 'Ziet er goed uit' is niet voldoende. Geef duidelijk aan waar je naar hebt gekeken, wat je hebt getest en wat er volgens jou nog beter kan (of goed gaat). 

### **Stap 5: Met het team: Bepaal welke branches er gemerged gaan worden**
Nu jullie alle pull request hebben bekeken en gereviewd, gaan julie met elkaar bepalen welke drie branches met de main branch gemerged kunnen worden. Het kan ook zijn dat jullie meerdere feature branches met elkaar willen combineren.  

<!-- 
### **Stap 6: Met het team: Bekijk de merge van een ander team**
Kies een andere groep uit die alle bovenstaande stappen heeft doorlopen. Bekijk of het voor jullie als team navolgbaar is welke feedback ze hebben gegeven op de pull requests en voor welke feature branches ze zijn gegaan. Schiet hiervoor een issue voor in bij elkaar. 
-->

## Voortgangsgesprek 
Met een coach bespreek je met je team jullie vorderingen. In je team heb je duidelijke afspraken gemaakt over jullie werkwijze en hoe jullie elkaar op de hoogte houden. Zorg dat je het Project Board, de verschillende branches en de pull requests bij de hand hebt. 

**Bij Krijn & Charley:**
| Tijd     | Teams |
| ----------- | ----------- |
| 10:00-10:45  | Milledoni 1H	+ Bieb in Bloei 1G    |
| 10:45-11:30  | Bieb in Bloei 1H	+ Tumi Mundo 1H  |
| 11:30-12:15  | Qatar      |
| 12:15-13:00  | Mediahuis 1H	+ Milledoni 1G  |

**Bij Koop & Suus:**
| Tijd     | Teams |
| ----------- | ----------- |
| 10:00-10:45  | Oncollaboration    |
| 10:45-11:30  | Drop & Heal 1H	+ Tumi Mundo 1G   |
| 11:30-12:15  | Mediahuis 1G	+ DDA 1G    |
| 12:15-13:00  | DDA 1H	 + Drop Heal 1G  |


